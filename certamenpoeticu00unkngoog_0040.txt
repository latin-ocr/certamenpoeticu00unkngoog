ITER SYRACUSAS

totaque terra madet, tenuis Venerisque capillus

vestit ubique solum foedum muscosaque saxa.

Sirius incendit curn vero e vertice terras,

omnia vorticibus flammae correpta videntur

haec loca; ventus abest, immotus pendet et aer.

Hac misero bello capti Cecropides olim

valle catervatim iacuere, fameque sitique

illuvieque mala tradebant corpora leto.

„Scilicet - in medium sic quidam effatur —-‚ inepta

carmina cum nollet Dionysi extollere verbis,

huc venturus erat conviva Philoxenus?'' Illi

nullus respondet. Ridemus. Deinde sepulcra

christicolum late defossa in viscere terrae

haud placide inspicimus variasque ex ordine cryptas.
Hinc post egressi nonnullos gramina, vinclis

devinctos, asinos rodentes forte videmus.

Horum aliquis soli vergenti lentus hiantem

rictum convertit dentesque ostendit apertos

fut ridere velit iucundo tactus amore,

ipsius aut cupiat radiis illudere solis.

Tunc puer, ignarus graecae latiaeque loquelae,

at multis vitae rebus perdoctus et idem

15

 


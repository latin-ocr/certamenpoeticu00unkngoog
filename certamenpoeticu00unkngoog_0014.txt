PVGILES

l

Undique deveniunt, Phoebi dum lumine turres
tectaque lustrantur, properantes curribus urbem,
quae, praestans opibus curvo superaddita ponr0,
navibus accessus benefidos barcino praebet.
Aurea dependent vitreis aulaea fenestris
exornantque fores viridi de fronde coronae.
Rumor ubique strepit; cunctis est cura videndi.
Aequora transiliunt agili sine remige cymbae
transiliuntque vias, celeres ceu fulgura, rhedae,
quas non vis praeceps domitorum raptat equorum,
naphtha repercusso crepitans sed fumida bomb0.
Subsequitur pubes. Praecedit nobile signum
haec inscripta ferens: „Duris assueta palaestris
corpora firmentur; solidae stent robore vires!'’
Avia caelorum peragrant lateque rotantur
hydro'- quos perhibent accepta voce — volantes

5

 


6 ITER SYRACUSAS

oblongum, lardo fartum pinguique tomac10,
dentibus arripuit subito elixisque duobus,

ovis ieiuni stomachi vexantia sedat Ι
spicula. „Consumpta nunc parte, viatica- muttit —
· mi leviora; sedet quae in ventre, est tutior esca''‚

reclusaque vitro duplici lamnisque lagoena,
nigrum sorbillat sensim calidumque liquorem.
Tantum alii exemplum pueri, impigra turba, sequuntur.
Quas sum visurus toto spectante theatro
priscis res gestas cupiens revocare, libellum
evolvo carptim, quod currus me quatit usque,
interdumque mihi fessi clauduntur ocelli. ⁸
Sed modo me conniventem, modo docta legentem
carmina, quae Aeschyleae quondam cecinere camoenae,
quot vanae species ludunt! Nam lucida regna
nunc videor peragrare, modosque audire poetae,
caeruleumque maris completum navibus aequor
cernere, tum resonas iterum cantamine cautes,
olim quo miseros nautas ad fata trahebant
Sirenes: sed eas virture fefellit Ulyxes! . ..
Iam iubare exorto sunt omnia plena nitoris:
hinc laeva videas splendentia marmora, dextra

6

 


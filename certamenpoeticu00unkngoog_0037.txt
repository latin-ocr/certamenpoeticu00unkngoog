12 ITER SYRACUSAS

procubuit?” - „Rursus quem Arpinas repperit hirtis
saeptum dumetis tumulum, sphaeram et columellam
atque cylindrum haud ignavos reperire decet nos’'.
Sic vocitant pueri. Interea admiramur et arces
atque aedes, Ι deinde ignotis quae prisca vetustas
insculpsit graphio verbis monumenta, columnas

exesas aevo, nummos nitidoque stupendum g
ex undis Veneris surgentis marmore signum.
Mox, Arethusa, tuo laetamur gurgite lessi. .
Has ad aquas quondam divino Pindarus ipse
constitit obtutu neque eas sine carmine sivit.
Nunc quoque lympha fluit leviterque obmurmurat unda.
Perspicuus lacus est. Brevibus numerare lapillos
in lymphis valeas, herbas ipsasque palustres
cernere, si piscis peragrat sua regna, trementes.
Hora vocat pueros media ad ientacula laetos3
quas sibi quisque dapes hesterna luce paravit,
palantes his palmarum vescuntur in umbra.
arboris aut patulae sub tegmine forte sedentes.
Ast ego defixis oculis velut immemor adsto
te prope conspiciens vitreum de viscere terrae
subsilientis aquae rivum tenuemque papyrum,

12

 


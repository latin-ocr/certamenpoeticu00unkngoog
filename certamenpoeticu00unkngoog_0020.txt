PVGILES

Ipsius austero legitur victoria vultu.

Haud mora: Paulinus, tempus cum vidit adaptum,
irrumpit vehemens, malasque infringere nostri
nititur, at frustra, validi nam dura gigantis
brachia conantem reprimunt. Certamen initur
cominus; en arcto luctantur pectora nexu.

Ex laqueis solvi rabidus pertemptat lberus
corpus et adversum manibus propellit; at ictus
excipit in faciem, geminatos dumque resistit
in latus3 infremuit. Contusus membra, retortos
flectitur ad funes; titubat. Carnera recurrit
impendetque super. Rursus certamen initur,
nec minor ira furit. Tumidum defendere vultum
nunc studet Hispanus. Quoties exsolvitur arctis
nexibus, in naso labefacto plectitur, aegris

plectitur inque genis. „Dextram” sic turba „sinistram

sentiat iste tuam. Revoca, Pauline, vigorem;

et caput exosum compressa contere palma!''
‘Post ubi membra videt nostri detecta gigantis,

efferus aggreditur fortem Tartessius hostem;

at Carnera vigil mentem praevertit iniquam

et cavet infensas deflexo corpore plagas.

11

 


PVGILES

IV

Protinus athletae longo spoliantur amictu
et pede consistunt obversa fronte tuentes.
Hispidus atque potens humeris lateque torosus
stat Paulinus; agit contemptor brachia, glaucos
intorquens oculos, verbis et saeva minatur.
At Carnem, velut columen, quod fertur ad auras,
arduus erigitut; cervix taurina tumescit
et latus ut panes effeetus, suntque lacerti
roboris adsimiles truncis; et murice tinctum

subligat usque femur consttingit crura gigantis.
Aenea dum iubeat committi buccina pugnam,
non movet ipse pedes, obtutu fixus in uno.

V

lam datur aere sonus. Sociis Carnem relictis,
induit oebalium caestum mediumque citato
occupat incessu spatium. Metuendus in hostem
vergit nunc oculos faciem sumitque severam;
tamquam si moneat ne quis contendere secum ·
audeat inferior, referat quin vulnera pressus.

10

 


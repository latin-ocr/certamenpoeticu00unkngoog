8 ITER SYRACUSAS

Plurima per virides citrorum gemmula frondes
alba colore micat, volitantque opobalsama circum;
his nova nupta cupit cingi sibi tempora, quondam
his merito siculas ornarunt numina terras! '

Hinc Aetnam incipimus surgentem cernere dextra.
Stat mons horrificus, nebulis caput atque pruinis-
contectus. „Regnum Enceladi caecaeque Cyclopum
’ adsunt fornaces!'' - „Bombus sed nullus ab antris''. —
„Fulmina nocte Iovi tota iecere tyranno
ignitasque suis cessarunt vertere massas
forcipibus''. - „Citus Empedocles hinc magna volutans
repsit in immanes ruiturus frigidus ignes''. —
„Frigidus at citius potuit se mergere in undas'’. —
’ „Ex illa pastor Polyphemus rupe canebat
somni expers tacitae Galateam noctis in umbris
atque hortabatur, vitreis glaucisque relictis
sedibus ut peteret tam cari basia sponsi'. —

„Quin scopulos spectas, queis captus lumine et ira ·

incensus studuit navem perfringere Ulyxi?''
Ista serunt docti pueri indoctique sonantque
nonnumquam effusi pleno de corde cachinni.
„Felicem aetatem!'' tacito sermone magistet,

8

 


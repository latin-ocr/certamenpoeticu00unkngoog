ITER SYRACUSAS

luxuriem mox laturi sua munera campi.
In mare naviculis intendunt retia nautae,

= nunc circum scopulos, nunc circum frangitur oras
ex alto veniens zephyris spirantibus unda.
Haec loca quot monstris finxere habitata, ratesque '
quam multae pelagus tranarunt bella cientes!
Si procul inspicias, sese incurvare videtur
pontus in extremis, unde aethera surgit in altum
aeratae fumus navis, qui caerula signat. ..
Quid? Subito ingredimur tenebrosi in viscera montis3
ferrea raeda tonat, tenebras ac sibila longa
rumpunt; tartareus fumus iam cuncta favillis
non sine mobilibus replet faucesque coercet
lacrimulasque ciet. „Quin clauditis, hercle, fenestras?''
multorum voces spissa minitantur ab umbra.
Provehimur -— fauces ut tussis quassat obesas! -
obscuri tacitique diu. Sed lux redit alma
atque fugat fumum piceum levis aura3 marini
litoris en iterum cautes abruptaque saxa

spectamus, nigrumque solum vitesque feraces.
At qui dulcis odor nobis demulcet apertas,
aurae devectus beneolentis flamine, nares?

’ 7

 


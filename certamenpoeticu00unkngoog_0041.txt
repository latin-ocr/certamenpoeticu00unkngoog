16 lTER SYRACUSAS

quem norint omnes cerebrosus prosilit atque
„Auriculas — inquit -. ‚ sultis, praebete, sodales:
' aeschyleo digni moduli sunt hercle coturno,
quos vobis hos Hermogenes cantare iubebo’'.
Tum ridendo usu sapiens quo pollet et arte,
inicit ardorem tandem per aperta rudendi.
Incipit hic; propior, ne tanto in munere desit,
ipse rudit cunctique simul paeana canorum
conficiunt, quo terra sonat. Tunc musicus ante
illos stans virga cantum moderatur eosque
excitat ut varient asinino gutture voces.
Rumpuntur pueris spectantibus ilia risu.

Hora ruit. Celeres aliud post saxa theatri
visum mox petimus. Gnavi descendimus. Antrum
hic patet abruptum lateque silentibus horrens
umbris: auriculam Dionysi — est fama -— priores
’ indiderunt nomen. Talis natura locorum
ut fornix altus, crepuit si quid leve subter,
augeat hoc, longoque iterumque iterumque boatu
umbras per gelidas responsans duplicet Echo.
Hoc, quibus obstaret, fertur saevissimus ille ·

inclusisse loco devinctos membra catenis . -

16

 


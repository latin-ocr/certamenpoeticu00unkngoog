PVGILES

Vl

Tinnitat aes iterum: scamno Carnera remoto
desilit in medium. Tacito sie ore videtur

dicere: „Num superer?” Dubius Tartessius haeret.
„Aggrediarne prior?'' Rogitat, dum pectus anhelat.
Fulmineas pugiles, suspensi corpora plantis,
erexere manus aditusque ad vulnera quaerunt.
Hinc iuvat interdurn validos prolerre lacertos
illinc praesidio nudum deflectere corpus,

vel caput obiectum cubito celare levato.

Infurit Hispanus, retro deductus et audax
prosilit; at malas hostis dum vulnere sig‘nat,
concutitur dextra, vultu teriturque sinistra.
Cominus en certant. Respondent ictibus ictus:
nec mora, nec requies. Odio Paulinus adactus

saevit et infestum manibus thoraca revincit.

Arbiter ore monet: „Nimium ne stringe! Vetantur

nexus insidiaeque3 scias! Decerne solutus.

Quid facis o demens? Spatio consiste remenso!''
Passibus aequatis, pyctarum corpora distant.

lncohat hic pugnarn; graditur placidissimus ille

13

 


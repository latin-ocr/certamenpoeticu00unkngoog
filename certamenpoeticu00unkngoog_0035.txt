10 [TER SYRACUSAS

Paulatim currus defervet: sistimus atque

omnes deserimus piceam fuligine taedam.-

Descendo‚· circumspicio, si dulcis amicus,

quem monitum volui, longi post temporis aevum

occurrat liceatque mihi deprendere dextram ·

et revocare una priscos quos degimus annos

At frustra expectans huc illuc lumina verto.
Ferrea raeda iterum Catana trahit inde relicta.

En rursus Phoebo pontus scintillat apertus,

en rursus scopulos circumdat leniter unda.

Quid? num dura silex nunc contegit omnia? nunquid

Africa flaminibus tellus letalibus arva

perllat, queis frutices pereant ac terra fatiscat

late, deciduo nunquam recreata liquore?

. Augustam — veterum cecidit Xiphonia 'nomen ——

a laeva celeres currentes parte videmus.

Deinde Syracusae, medium cum tangere caelum

sol properat rutilans, Arethusides agmen amicum

excipiunt variisque vias sermonibus omnes

spectandi implemus cupidi miracula rerum.

Ortygiam ponte ingressi iuvat ire marinam

10.

 


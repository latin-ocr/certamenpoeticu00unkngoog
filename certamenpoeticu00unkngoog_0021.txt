12 PVGILES

Ingruit inde ferox, humeris effunditur altis Ν

et caput Hispani vehementi percutit ictu; .

irruit huc illuc; recipit, dat verbera, reddit.

Brachia Paulinus retrahit gressuque recedit3

assilit hinc hosti, collectis viribus instat;

assilit hinc rursus. Noster nil frangitur heros;

imminet oblatumque manu thoraca repellit

verberat et faciem retro cedentis Iberi.

Tollitur altisonans ululatus fitque tumultus

et mala cuncta minax vincenti turba precatur.
Vox iubet interea: „Requiesl” Tunc angulus aegrum

excipit Hispanum. Madidos sudore ministri

abstergunt pugilis bibulis mantilibus artus;

et vires oleo recreant animosque Lyaeo.

Assidet opposita Venetus dein parte receptus. '

Integer atque potens membris unguenta recusat3

nil petit et comites gratantes frigidus arcet.

Unguine dum liquido perfusus gaudet Iberus

ebibit et latices, foedum spuit ore cruorem.

 


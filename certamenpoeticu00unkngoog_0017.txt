, 8 l'VGILES

„Proxima” sic alter „mulier quid porrigit illis?
Accipiunt croceos blando pro munere flores.
Aspice, dum gaudent grati plebemque salutant,
ardua pugnaces tabulati limina tangunt'’. ’
Dum Carnera venit, paucis comitatus amicis
vox sonat ex medio populo ferturque per auras:
„Frondea serta gerens victor, Camera, redibis
scilicet in patriam, meritos laturus honores,
dilectae ut ‘referas genitrici serta triumphi.
Te solum, Herculea te dignum laude putamus.''
Haec, dum vulgus ovat, vario sermone seruntur.
Quid nunc, ore silem, animo Carnera volutat?
Sumit caeruleo contextam. vellere vestem,
plurima quam signat nigranti linea filo;
at color est gilvus iunctis, queis colla teguntur
partibus atque manus. Famuli iam lintea, vittas,
ambrosios latices nec non medicamina portant:
Mox est certandum stadio certamen ibero:
convocat huc omnes pugilator quisque sodales.
En Paulinus adest. Venientem plausibus omnes
excipiunt comites. Clamant: „Nos aspice! Faustum
nos tibi successum rursus, Pauline, vovemus!'’

8

 


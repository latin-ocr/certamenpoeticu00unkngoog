14 lTER SYRACUSAS

Ι Nunc, Arethusa, viden?‚ mutantur multa: puellam,
reiciat quae pura procum, mihi crede, requiras
tam facile ut studeas manibus contingere lunam.

„Quid datur in speculo lymphae discernere, doctor?
Fare age sis''. Circumveniunt ac multa rogantes
laeti me patulae comitantur ad arboris umbras
cumque aliis ventri sua reddo iura petenti.
Hic pransi loquimur dicenda tacenda soluti
legibus et iam candidulos iuvat, Aetna, tabaci
fumos ructantes tecum certamen inite,
incipiat Phoebus quoad defervescere caelo

Rursus at ire pedes cupiunt tandemque refecti
linquimus Ortygiam visuri cetera raptim
digna prius visu, quam saevum ad funus Orestis
spectandum revocet longo nos buccina signo,
Lautumias petimus. Ruptae stant undique cautes,
unde columnarum secuerunt dura priores
corpora. Non facilis vastum descensus in antrum.
Ast hic, parietibus circum impendentibus altiS,
concisi montis latebrae panduntur opacae:
nescit ventorum vis huc descendere3 caeco
semper distillant ex antri fornice guttae

14

 


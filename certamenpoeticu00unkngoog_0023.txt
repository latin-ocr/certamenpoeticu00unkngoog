14 PVGILES

cautior et differt animos; cupidusque nocendi

hic ruit; ille vigil properatos reicit ictus

vel cavet; interdum pugnaces comprimit iras.

At satis est passus, satis est Carnera protervum;

nunc parat offensas, frontem nunc erigit altam.

Duri dum colaphi crepitant, inopinus Iberus

plectitur in mento; detorquens ora dolorem

flebilis accusat. Premitur sub vulnere; victus

nec tamen absistit, totis quin viribus instat.

„Quid, miser 0, temptas?'’ Monitum sic fertur ad aures.

„Sat tibi nequicquam stratum voluisse gigantem!

Nunc nova vulneribus fatuus ne iunge receptis.

Jam resilire iuvat. Vitae palmisque futuris

est servandus honor; cedens hoc linque theatrum''
Mollia sed comitum luctator iussa refutat.

Nec mora: multa fremens rursus prorumpit in hostem

eiusdem stimulatque iecur. Progressus, acerbis

dum furiis rapitur, dextra perniciter acta,

tunditur in costis teriturque in fronte, sinistra.

Ora cruore madent. Iuvenis iam viribus expers,

flexus utrumque genu, victoris torva tuentis

sternitur ante pedes, elapsum ponduS, et ictus

14

 


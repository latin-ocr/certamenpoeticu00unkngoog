ITER SYRACUSAS

tempora cui infecit nix albula, muttit et haeret.
Ipse gravis montis minitantia culmina miror.

Multa etenim mente inquiro: frangantur abysso

quae caeca moles collidanturque boatu3

horrens qui pelagus flammarum rumpere claustra

interdum conetur, humus quo summa pavore ι

pressa tremat gelido fissoque e culmine rivus

igneus· exundet liquefactaque fluminis instar

saxa fluant nigro condentia tegmine campos.

Hic antiqua patent miserae vestigia caedis, Ἴ,

Agricola at pulsus repetit deserta, ligone,

friguit ut rivus, lapides incidere certat,

indica quo ficus figendo inculta tenaces

radices spissum perrumpat robore tegmen

ac sedem Bacchi iucundam vitibus aptet. Α

Hinc laetas videas aetnaeo pulvere messes

ad zephyros undare, solum gaudere racemis

arboribusque umbrisque virentes ubete glebas3

hinc lapide inspicias casulas pagosque nigranti

exstructa e viridi audacter nictantia silva

atque mari adsuetam pubem campisque colendis.
Iam properant urbis Catanensis moenia magnae.

9

 

